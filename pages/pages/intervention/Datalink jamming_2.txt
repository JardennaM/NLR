url: https://www.dronewatch.nl/2018/03/14/zowel-de-handel-in-als-het-gebruik-van-drone-jammers-is-verboden-in-nederland/

'Zowel de handel in als het gebruik van drone jammers is verboden in Nederland' | Dronewatch                        Dronewatchserieus over drones BoekenThema’sDrone deliveryDronedetectieDronefotografieDronejournalistiekDroneregistratieFPV racingIncidentenInspectieNatura 2000PrivacyRegelgevingRegelgeving per landSearch&RescueTerrorismeTethered dronesFAQForumReviewsKoopgidsAccessoiresDJIPowerVisionParrotWalkeraYuneecProAgendaAIS-AIPDronekaart NederlandMeteoOverzichtskaartenPrivacy / AVGRegelgevingROC-lightROC-light: laatste nieuwsKostenplaatjeVerschil tussen ROC en ROC-lightVerzekering premievergelijkerVliegen nabij bebouwingWanneer ROC-light wijzigenToolsVerzekeraarsBedrijvengidsVideo’sDienstenDronewatch AcademyContactContactformulierAdverterenColofonNieuwsbriefPrivacy policyVacature plaatsen    Achtergrond  ‘Zowel de handel in als het gebruik van drone jammers is verboden in Nederland’  14 maart 201821 december 2018    Wiebe de Jager    3 reacties Agentschap Telecom, counter UAS, CounterDrone, cUAS, DeDrone, Drone Disabler, drone jammer, Drone Killer, DroneDefender, DroneGun, DroneShield, stoorzender, Telecomwet39SHARESShareTweetWat kun je doen tegen drones die op plekken vliegen waar dat niet de bedoeling is? Eén van de mogelijkheden is om het radiosignaal waarmee de drone bestuurd wordt te verstoren. Diverse bedrijven staan te trappelen om zogenaamde ‘drone jammers’ in de handel te brengen. Er is echter één probleem: het bezit van, de handel in en het gebruik van dergelijke apparatuur is in de Europese Unie verboden, meldt het Agentschap Telecom (AT).Afhankelijk van radiosignalenDe meeste drones zijn voor de uitvoering van hun vlucht afhankelijk van de stuursignalen die via radiosignalen overgebracht worden van een piloot op de grond naar de drone in de lucht. Bij het wegvallen van dat stuursignaal – bijvoorbeeld omdat de drone te ver van de bestuurder vandaan vliegt, of doordat de drone ergens achterlangs vliegt – raakt de drone in principe stuurloos.Afhankelijk van de programmering kan een moderne drone vervolgens op verschillende manieren reageren: het toestel keert terug naar de plaats van opstijgen (return to home), blijft hangen op zijn plek totdat de radioverbinding hersteld is, of zet automatisch de landing in. Voorkomen wordt in ieder geval dat de drone zijn route vervolgt.Signaal verstorenVan dat gegeven maken fabrikanten van zogenaamde drone jammers dankbaar gebruik. Zij ontwikkelen apparatuur die het radiosignaal van de piloot expres verstoort, bijvoorbeeld door radiogolven van een grote intensiteit op het toestel af te sturen. Ook zijn er jammers die de ontvangst van het GPS-signaal door de drone hinderen, waardoor de drone stuurloos raakt. De productnamen zeggen meer dan genoeg: Dedrone, DroneShield, CounterDrone, Drone Killer, DroneGun, DroneDefender, Drone Disabler, et cetera. De meeste drone jammers kunnen vanuit de hand bediend worden en moeten voor een goede werking als ware het een geweer op de drone gericht worden. Er zijn ook stationaire drone jammers in de handel.Er is een grote potentiële afzetmarkt voor dergelijke dronewerende maatregelen: denk aan overheden die willen voorkomen dat drones nabij gevangenissen, vliegvelden of energiecentrales vliegen, of aan welgestelde particulieren of bekende personen die liever geen drones van nieuwsgierige Aagjes boven hun woning of tuin willen hebben.Stoorzenders bij wet verbodenEr is echter één probleem: het gebruik van stoorzenders is in Nederland en in Europa bij wet verboden. “Het is conform de Telecomwet artikel 15.1 niet toegestaan radiosignalen te verstoren in Nederland. Ook het verstoren van GPS-signalen is verboden: dit is een zeer risicovolle zaak gezien het feit dat vele (vitale) systemen hiervan afhankelijk zijn”, laat Agentschap Telecom ons desgevraagd schriftelijk weten.Ook apparatuur die gericht inbreekt op de verbinding tussen piloot en drone is niet toegestaan, meldt Agentschap Telecom: “Een tweede controller die door derden gebruikt wordt (niet zijnde de bestuurder), is niet toegestaan en wordt aangemerkt als jammer. Het is niet toegestaan radiosignalen te verstoren in Nederland.”Een drone jammer van de firma DroneShieldSanctiesWie toch jammers in de handel brengt of gebruikt kan rekenen op flinke sancties. “De verkoop van jammers is in Nederland en in de EU verboden. Jammers mogen nergens binnen Europa gebruikt en verhandeld worden. Jammers voldoen niet aan de Europese Radio Equipment Directive, omdat ze mobiele communicatie ernstig verstoren. De sancties bij overtreding kunnen zijn: inbeslagname en een last onder dwangsom. Zie de Tw artikel 15.2.” Ook overheden zijn gebonden aan het verbod op het gebruik van jammers. De enige uitzonderingen die bij wet geregeld zijn betreft gebruik van jammers door de Explosieven Opruimingsdienst Defensie (EODD), door daartoe bevoegde ambtenaren van de Algemene Inlichtingen- en Veiligheidsdienst (AIVD) en door opsporingsambtenaren die in het bezit zijn van een door de Minister van Veiligheid en Justitie aangewezen verklaring.Coverfoto: DroneDefender van de firma Battelle.   ← DJI komt met stillere Platinum-versie van Phantom 4 ProWeer foto’s uitgelekt van Phantom 5-camera →Wiebe de JagerWiebe de Jager (@wdejager) is oprichter van Dronewatch en auteur van de boeken Dronefotografie en Dronevideo's maken. Wiebe is gecertificeerd (RPA-L) dronepiloot en beschikt over het ROC-light. In het najaar van 2018 was Wiebe als coach&jurylid verbonden aan het tv-programma 'Drone Masters'.Je zou ook interesse kunnen hebben in    Amerikaans marineschip wordt uitgerust met anti-drone laserkanon  31 mei 2019 Wiebe de Jager 0    Amerikaans bedrijf ontwikkelt draagbare drone jammer  3 juli 2018 Wiebe de Jager 0    Weer beperkt vliegverkeer op Gatwick; verantwoordelijken nog niet in beeld  21 december 2018 Wiebe de Jager 1 3 gedachten over “‘Zowel de handel in als het gebruik van drone jammers is verboden in Nederland’” Jan van Uffelen14 maart 2018 om 20:22PermalinkJammer voor die jammers. Beantwoorden Beru14 maart 2018 om 23:17PermalinkStel dat een drone door zo’n jammer crashed met schade. Wie is er dan verantwoordelijk? Beantwoorden Pjotr16 maart 2018 om 15:44PermalinkPrecies. Dat traject is niet geregeld. BeantwoordenGeef een reactie Reactie annulerenHet e-mailadres wordt niet gepubliceerd. Vereiste velden zijn gemarkeerd met *ReactieNaam * E-mail * Website      Meest gelezen  DJI ‘Learn to win’ aankondiging: Spark 2, FPV racedrone of…?  Kijken: drone filmt raketinslagen tijdens legeroefening Finland  Nieuwe drone nofly-zone kaart zorgt voor verwarring  Dit is de drone waarmee Amazon binnen 30 minuten pakketjes wil gaan bezorgen  Droneflyeraar wacht boete en mogelijk celstrafLezersreactiesDanny op Definitieve versie Europese droneregelgeving aangenomenWiebe de Jager op Definitieve versie Europese droneregelgeving aangenomenPatrick op Dit is wat de invoering van de Europese drone regelgeving medio 2020 voor Nederland gaat betekenenDanny op Definitieve versie Europese droneregelgeving aangenomenJoop op ‘DJI heeft ontwikkeling van Phantom 5 gestaakt’Volg ons op Facebook Dronevideo’s makenGerucht: DJI komt binnenkort met Ground Shooting Kit for ZenmuseTutorial: eenvoudig (illegale) ‘droneshots’ maken in Google Earth StudioVideoclip Marco Borsato verkozen tot beste dronevideo van 2018De tweede druk van Dronevideo’s maken ligt nu in de winkel!Rillingen over je rug: dit zijn de winnende dronevideo’s van het New York City Drone Film Festival 2018 DronefotografieReserveer de 3e druk van ‘Dronefotografie’ nu met €5,- korting!Tweede druk van ‘Dronefotografie’ zo goed als uitverkocht!Twee Nederlandse winnaars bij Skydreamer wedstrijdDronefotografe in beeld: Lonneke TubbingTutorial: aan de slag met pop-out dronefotografie DronePilots.nlNaam vorige eigenaarproblemen met verbindingPwC: ’Negatieve publieke perceptie remt drone-acceptatie in VK’Docu Drones- Out of control ?Docu Drones-Out of controlNieuwsbrief Emailadres:  Voornaam:  Achternaam:  Leave this field empty if you're human: Copyright © 2019 Dronewatch. Alle rechten voorbehouden.Thema: ColorMag door ThemeGrill. Powered by WordPress.                               Meld je nu aan voor onze nieuwsbrief!Wekelijks het laatste dronenieuwsDe mooiste dronevideo'sProductbesprekingen en reviewsWinacties en give-aways!Vul hieronder je gegevens in en blijf op de hoogte. Emailadres:  Voornaam:  Achternaam:  Leave this field empty if you're human: We gebruiken cookies om de werking van deze website te optimaliseren en voor het bijhouden van statistieken. Door deze website te gebruiken ga je hiermee akkoord.OkLees meer